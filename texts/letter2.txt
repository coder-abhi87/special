30 april, 2025

Aaj ek ajeeb cheez hui… mujhe ek id mili Instagram pe.
Random hi tha, koi plan nahi tha. Uska profile dikha, click kar diya.

Aur pata nahi kyun... ruk gaya.

Socha ek “Hi” bhej du, par yeh bhi samajh nahi aaya ki kyun.
Shayad bas dekh kar laga, "kya pata,ek ache insaan se baat ho jaye."

Jab usne reply kiya “Do I know you?”
Toh literally has bhi pada aur dar bhi gaya. 😅

Baaki toh theek tha, lekin jab pta chla ki woh meri senior hai...
yrr, andar se halchal si ho gayi.

Awkward tha. Funny bhi. Aur pata nahi kyun… khaas bhi.

Mujhe nahi pata yeh baat yahin tak thi ya shayad aage kuch aur ho.
Par itna zarur laga ki yeh ladki khaas hai.


Shayad woh mujhe kabhi na jaane. Shayad woh sirf ek awkward chat ban kar reh jaaye.

But aaj, iss din… mujhe uski aankhen yaad rah gayi.

Aur shayad yeh pehli baar hai jab maine kisi stranger ke liye kuch mehsoos kiya… bina kisi expectation ke.